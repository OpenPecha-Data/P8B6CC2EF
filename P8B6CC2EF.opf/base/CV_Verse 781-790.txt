buddhānāṃ lakṣaṇaṃ jñānaṃ dṛṣṭidoṣair vivarjitam |pratyātmadṛṣṭigatikaṃ sarvadoṣavighātakam
|| 10.781 ||

badhir āndhakāṇamūkānāṃ vṛddhānāṃ vair avṛttinām |bālānāṃ ca viśeṣeṇa brahmacaryaṃ na vidyate
|| 10.782 ||

āvṛtair vyañjanair divyair lakṣaṇaiś cakravartinaḥ |vyañjitaiḥ pravrajanty eke na cānye ca pravādinaḥ
|| 10.783 ||

vyāsaḥ kaṇādaḥ ṛṣabhaḥ kapilaḥ śākyanāyakaḥ |nirvṛte mama paścāt tu bhaviṣyanty evamādayaḥ ||
10.784 ||

mayi nirvṛte varṣaśate vyāso vai bhāratas tathā |pāṇḍavāḥ kauravā rāmaḥ paścān maurī bhaviṣyati
|| 10.785 ||

mauryā nandāś ca guptāś ca tato mlecchā nṛpādhamāḥ |mlecchānte śastrasaṃkṣobhaḥ śastrānte ca
kalir yugaḥ |kaliyugānte lokaiś ca saddharmo hi na bhāvitaḥ || 10.786 ||

(159,1) evamādyāny atītāni cakravad bhramate jagat |vahnyādityasamāyogāt kāmadhātur vidīryate
|| 10.787 ||

punaḥ saṃsthāsyate divyaṃ tasmiṃl lokaḥ pravartsyate |cātuṃ rvarṇā nṛpendrāś ca ṛṣayo dharmam
eva ca || 10.788 ||

vedāś ca yajñaṃ dānaṃ ca dharmasthā vartsyate punaḥ |ākhyāyiketihāsādyair gadyacūrṇikavārtikaiḥ
|evaṃ mayā śrutādibhyo loko vai vibhramiṣyati || 10.789 ||

suraktākoṭitaṃ kṛtvā upariṣṭādvivarṇayet |nīlakardamagomayaiḥ paṭaṃ vai saṃpracitrayet |sarvavāsair
vicitrāṅgastīrthyaliṅgavivarjitaḥ || 10.790 ||

